892 LIBER SECUNDUS.

quae eadem. si a philosopho dicerentur non ob-
lectandi causa sed docendi et demonstrandi, fri-
gus afferrent. Nam utriusque artis regiones ita a
natura discretae sunt, ut neque poetam feramus
ratiocinatorem neque philosopho liceat, quae co-
gitando . consequi non possit, mentiendo adum-
brare Quarum rerum confusione quot opinio-

num portenta nata sint, exempla praesentissima '
docent.

ξ. 14.

Etenim si quis secundum Orpheum ceteros-
que mysticarum religionum sequestres vitam su-
perstitione opplevit, rerumque naturalium scien-
tiam ad divinationem revocavit, is certe Pytha--
goras fuit, cujus fanaticam in philosophando ra-
tionem et veteres cavillati sunt [¹] et hodie osten-
tant, quae ei tribuuntur, prodigiosae et inexpli-
cabiles sententiae atque congruum his dicendi ge-
nus velut ex adyto et tripode. Harum senten-
tiarum quota pars ab illo ipso Pythagoricae phi-
losophiae principe profecta sit, discernere haud

terpretans τοιαύτην τινά, inquit, παίζειν παιδιὰν τὸν ἑαυτοῦ Δία
ιΗροέκλειτος λέγει, id est εὐφραίνεσθαι τῇ διοικήσει των καλῶν cf. P.
Petit. observ. c. 18.137. Deorum de Marte et Venere cachinnos
mundi consummationem significare Heraclidae suboluit c. 69.

[¹] Σωκράτης φασμάτων καὶ δεισιδαιμονίας ἕμπλεω φιλοσοφίαν
ἀπὸ Πυθαγόρου καὶ Ἐμπεδοκλέους δεξάμενος εὗ μάλ α βεβακχευμέ-
νην Plutarch. Gen. Socr. IX. 312. Τ. Χ. Pythagorae τε εατώδη σο-
φίαν sugillat Xenophon in Ep.1. ad Aeschin.p 17. ed. rell. quem
locum excerpsit 'lheodorea Therap. XII. Ρ. 1052. et Timonis versus
ap. Plut. V Num. c. VIII. Πυθαγόρην δὲ γόητας ἀποκλίναντ ἐπὶ δό-
ξ,ας θήρῃ ἐπ’ ἀνθρώπων σεμνηγορί ας ὀαριστήν. Cf. Doederlein.
Animadv de Thalet. et Pyth. p. 175.

