860 LIBER SECUNDUS,

ad Pythagoreorum commenta inclinant, illamque
nomenclaturae coelestiS, terrestris et infernae -di-
stinctionem mysticam [RRJ. Sed quid cessamus illos
ipsos in medium advocare, qui per crebra oum
Musis commercia hujus divini sermonis notitia
imbuti sunt& Etenim Pindarus prosodium- in De-
lum sic exorsus p. 587. Boeckh.

ἅντε βροτοὶ

Δᾶλον κικλήσκουσιν, μάκαρες δ’ ἐν Ὀλύμπῳ

τηλεφάτου κυανέας χθονὸς ἄστρον.
significat deos reginam Cycladum non Asteriam
vocare, id enim tritius erat quam ut vim notio-
nis suae audientibus statim subjiceret, sed ele-
ganti circumlocutione τηλεφάτου χθονὸς ἄστρον,
quo genere circuitionis deos in oraculis usos esse
supra demonstravimus, Idemque in Fr. Parth,
lv. 594. Panem apud Olympios Ματρὸς μεγάλας
κύνα παντοδαπόν [¹] vocari affirmat. Neque fas
ducerem fidem derogare divinitus edocto, ,nisi
apud homines multiscios scriptum legissem, in
antiquissimis Pelasgorum mysteriis Panem dictum
esse κόσμοιο τὸ σύμπαν, quod si est, admiratione
dignum videtur cur dii collegae suo prae illo
splendidissimo Panis seu Pantis nomine vertagi
elogium asseruerint. Cetera autem poetarum· te—

[kk] v. Epimetr. XIX.

[l] Vossius in Epist. Myth. XIII. p. 79. Ματρὸς παντοδαπὸν
κύνα interpretatur ihren allweilenden Hund; Boeckhius Pa—
nem sic dici putat, quod in omnes se vertat figuras. Sed nec hujus
mutabilitatis auctor extat idoneus, neque illius significationis exem-
plum in promtu. Sententia requirit παντόδαμον (ut ἱππόδαμος) vel
simile quoddam canis venatici epitheton. Femininum ἡ ἀνδροδάμας,

quod Sphneiderus ex Pindari locis dubiis recepit, vereor ut analogiae
convemat.

